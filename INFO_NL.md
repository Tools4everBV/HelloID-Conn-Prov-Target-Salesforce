Met behulp van de Salesforce Target Connector koppel je Salesforce via de identity & access management (IAM)-oplossing HelloID van Tools4ever aan diverse bronsystemen. Met behulp van deze integratie til je onder meer het beheer van toegangsrechten en gebruikersaccount naar een hoger niveau, en automatiseer je deze processen. De gegevens uit je bronsystemen zijn daarbij leidend. In dit artikel ontdek je meer over deze koppeling en de mogelijkheden.

# Wat is Salesforce?

Salesforce is software voor klantenservicebeheer, ook wel customer relationship management (CRM) genoemd. De oplossing is ontwikkeld door het gelijknamige bedrijf. Het verzamelt klantgerelateerde gegevens binnen je organisatie op een centrale plek en maakt deze toegankelijk via een uniforme oplossing. Zo breek je technologiesilo’s tussen afdelingen af en krijg je een compleet beeld van klanten. 

# Waarom is Salesforce koppeling handig?

Voor een optimale productiviteit hebben werknemers toegang nodig tot de juiste accounts, systemen en data. Tegelijkertijd is digitale veiligheid voor ieder bedrijf een cruciaal aandachtspunt. Met het oog hierop wil je zeker stellen dat gebruikers nooit over onnodige toegangsrechten beschikken, en wil je het beheer van autorisatie en gebruikersaccounts volledig op orde hebben. Deze zekerheid krijg je dankzij de koppeling van je bronsystemen aan Salesforce via HelloID. De automatisering die deze integratie mogelijk maakt voorkomt menselijke fouten, verhoogt de efficiëntie en optimaliseert de productiviteit van werknemers. 

De Salesforce connector maakt een koppeling met veelvoorkomende systemen mogelijk, waaronder: 

*	Active Directory/Entra ID
*	AFAS

Meer details over de koppeling met deze en andere bronsystemen vind je verderop in het artikel.

# Hoe HelloID integreert met Salesforce

Je kunt Salesforce als doelsysteem koppelen aan HelloID en integreren met je bronsystemen. Voor het realiseren van deze koppeling zijn meerdere connectoren beschikbaar: een connector op basis van de SCIM API van Salesforce en een connector op basis van de APEX REST API van het bedrijf. In beide gevallen zetten we de connector in als doelconnector. Met beide API’s kan je gebruikersaccounts beheren. De SCIM API maakt ook het beheren van permissies mogelijk, iets dat de APEX REST API vooralsnog niet ondersteunt. 

De beschikbaarheid van twee API’s geeft jou als beheerder keuzevrijheid. Het gebruik van de SCIM API is meer gestandaardiseerd en in lijn met IAM, en krijgt daarom de voorkeur. Zijn de mogelijkheden van de SCIM API voor jouw specifieke toepassing echter niet voldoende? Dan biedt de APEX API wellicht de uitkomst. Deze API biedt meer mogelijkheden, maar is ook complexer.

De koppeling tussen je bronsystemen en Salesforce biedt diverse mogelijkheden, waaronder:

*	Aanmaken/bijwerken van Salesforce-account: Indien een nieuwe medewerker in dienst komt wordt door HelloID automatisch een gebruikersaccount in Salesforce aangemaakt.

*	Toekennen/ontnemen van Salesforce entitlements/rollen: Op basis van brondata kan HelloID een Salesforce-account ook lid maken van een entitlement en/of rol in Salesforce.


# HelloID voor Salesforce helpt je met

* **Sneller accounts aanmaken:** Dankzij de koppeling tussen je bronsystemen en Salesforce via HelloID zorg je dat Salesforce-accounts voor nieuwe gebruikers sneller beschikbaar zijn. HelloID automatiseert dit proces, neemt je daarmee werk uit handen en zorgt dat de medewerker op zijn eerste werkdag direct aan de slag kan met het CRM-systeem en toegang heeft tot klantgegevens. 

* **Foutloos accountbeheer:** Dankzij de integratie voegt HelloID op basis van het afhankelijke account (Active Directory / Entra ID) de e-mail aan het Salesforce-account toe. De IAM-oplossing zorgt dat je hierbij altijd het geldende beleid hanteert en legt daarnaast alle gebruikers- en autorisatie-gerelateerde activiteiten vast in een logbestand. Zo stel je zeker dat je nooit een stap overslaat, voldoet aan alle compliance-eisen en beschikt over een compleet logbestand voor het aantonen van compliance. 

* **Verbeterde serviceniveaus en beveiliging:** De koppeling tussen je bronsystemen en Salesforce tilt het beheer van accounts en autorisaties naar een hoger niveau. Dit biedt onder meer grote voordelen met het oog op de digitale veiligheid van zowel je organisatie als assets. Zo voorkom je dat accounts van voormalig werknemers onbedoeld actief blijven of je autorisaties niet tijdig intrekt. Belangrijk, want beide fouten kunnen aanvallers in de kaart spelen en tot veel schade leiden. Zo kan een security-incident met je CRM-systeem niet alleen leiden tot het uitlekken van klantgegevens met reputatie- en imagoschade tot gevolg, ook kan je hierdoor (langere) tijd geen toegang meer hebben tot gegevens die nodig zijn voor het adequaat ondersteunen van klanten. Hoe meer autorisaties aan een account zijn toegewezen, hoe verder een aanvaller zich over je netwerk kan verspreiden en schade kan aanrichten. Je verbetert met de koppeling tegelijkertijd je serviceniveau. Je kunt onder meer gebruikers sneller op weg helpen en ondersteunen, terwijl werknemers optimaal productief kunnen zijn doordat zij altijd over de juiste accounts en autorisaties beschikken. Tegelijkertijd ben je minder tijd kwijt aan het corrigeren van vermijdbare fouten. 


# Salesforce via HelloID koppelen met systemen

Met behulp van HelloID kan je diverse andere systemen met Salesforce integreren, waaronder een scala aan bronsystemen. De integraties tillen het beheer van zowel gebruikersaccounts als autorisaties naar een hoger niveau. Voorbeelden van veelvoorkomende integraties zijn: 

* **Microsoft Active Directory/Entra ID - Salesforce koppeling:** Deze koppeling houdt Microsoft Active Directory of Microsoft Entra ID - al enige tijd de nieuwe naam van Azure Active Directory - en Salesforce volledig met elkaar in sync. Onder meer met het oog op Single Sign-on (SSO). Zo til je de beveiliging en gebruikerservaring naar een hoger niveau. Tegelijkertijd verbeter je de productiviteit en vereenvoudig je het beheer van zowel gebruikersaccounts als autorisaties. 

* **AFAS - Salesforce koppeling:** De integratie tussen AFAS en Salesforce zorgt dat je HR- en IT-afdeling beter en nauwer met elkaar kunnen samenwerken. Zo kan HelloID bij de indiensttreding van een nieuwe medewerker automatisch een Salesforce-account aanmaken en dit account aan de juiste Salesforce-groep koppelen. Zo zorg je voor een soepel en efficiënt provisioningproces. 

* **Exact Synergy - Salesforce koppeling:** Exact Synergy maakt het mogelijk al je bedrijfsprocessen samen te brengen in één oplossing. De oplossing kan onder meer je CRM, workflow, document management en projecten in een geïntegreerde oplossing combineren. De Exact Synergy - Salesforce koppeling zorgt dat je via HelloID ook Salesforce aan deze oplossing kunt koppelen. 

HelloID biedt ondersteuning voor meer dan 200 connectoren. Een breed scala aan integratiemogelijkheden tussen je bronsystemen en Salesforce is dan ook beschikbaar. We breiden ons aanbod aan connectoren en integraties voortdurend uit. Je kunt HelloID dan ook met nagenoeg alle populaire systemen integreren. Benieuwd naar de mogelijkheden? Bekijk hier een overzicht van alle beschikbare connectoren.
